{
	"metadata": {
		"name": "Sahih al Bukhari",
		"section": {
			"54": "Conditions"
		},
		"section_detail": {
			"54": {
				"hadithnumber_first": 2712,
				"hadithnumber_last": 2737,
				"arabicnumber_first": 2712,
				"arabicnumber_last": 2737
			}
		}
	},
	"hadiths": [
		{
			"hadithnumber": 2732,
			"arabicnumber": 2732,
			"text": "Misver İbn Mahreme ve Mervan'dan nakledilmiş ve her ikisi de birbirinin sözünü doğrulamıştır: Hudeybiye gününde Allah Resulü Sallallahu Aleyhi ve Sellem yola çıkmıştı. Bir yol ayrımına geldiklerinde \"Halid İbn Velid, Kureyş'in atlı birlikleriyle Gamfm mevkiinde bulunuyor. Sağdan gidelim\" buyurdu. Allah'a yemin ederim ki Halid, bir anda Müslüman ordusunun çıkardığı toz bulutuyla karşılaştı. Kureyş'i uyarmak için hemen atlarını topukladılar. Nebi Sallallahu Aleyhi ve Sellem de yoluna devam ederek Mekke'ye inilen tepeye gelince devesi çöktü. Ashab deveyi yerinden kaldırmaya çabaladılar ama başaramayıp \"Kusva yorulmuş\" dediler. Nebi Sallallahu Aleyhi ve Sellem: \"Kusva yorulmaz, bu onun yapageldiği bir şey değil. Fil ordusunu Mekke'ye sokmayan güç onu da sokmadı\" buyurdu. Sonra: \"Canım elinde olan'a yemin ederim ki, Allah'ın Mukaddes kıldığı mekanlarını yücelttikleri her ne isterlerse onlara vereceğim\" buyurdu. Sonra devesini çekip kaldırdı. Topluluktan ayrılıp küçük bir su birikintisinin bulunduğu bir eşiğe indi. Ashabı da oradan azar azar su alıyorlardı. Derken ne kadar su varsa hepsini çekip bitirdiler. Sonra Allah Resulü Sallallahu Aleyhi ve Sellem'e susuz olduklarını ilettiler. Bunun üzerine Resulullah Sallallahu Aleyhi ve Sellem, sadağından bir ok alıp onu su'yun çıktığı yere koymalarını emretti. Allah'a yemin ederim ki onlar tamamen su'ya kanıncaya kadar su kaynamaya devam etti. Onlar bu halde iken Huzaalı Büdeyl İbn Zerka, kavminden bir grupla çıkageldi. Bunlar, Tihame halkından Hz. Nebi'in güvendiği kişilerdi. Dedi ki: \"Ben geride Ka'b İbn Luey'i ve Amir İbn Luey'i gördüm. Hudeybiye’deki su kaynaklarını tutmuşlar, yanlarında da yeni doğum yapmış süt!ü develeri var. Seninle savaşacaklar ve Mekke'ye girmene izin vermeyecekler\" dedi. Nebi Sallallahu Aleyhi ve Sellem \"Biz buraya kimseyle savaşmak için gelmedik. Umre yapmak amacıyla geldik. Kureyş savaşmaktan yoruldu ve zayıf düştü. Dilerlerse bir süreliğine onlarla anlaşma yapalım ve benimle insanları baş başa bıraksınlar. Ben başarısız olursam, onlar insanların girmek istediği bu dine girmek isterlerse girerler. Yok eğer istemezlerse de bu süre zarfında dinlenmiş olurlar. Bu anlaşmayı kabul etmeyecek olurlarsa canımı elinde tutan Allah'a yemin ederim ki başım bedenimden ayrılıncaya kadar bu dava uğruna onlarla savaşırım. Kuşkusuz Allah davasını yürütecektir\" buyurdu. Büdeyl, \"Bu sözünü onlara ileteceğim\" diyerek ayrılıp Kureyş'le görüşmek üzere gitti. Kureyş'e şöyle dedi:. \"Biz şu adamın yanından geliyoruz, bazı sözler söylediğini duyduk. İsterseniz duyduklarımızı size söyleriz\" dedi. Kureyş'ten ayak takımından kimseler: \"Onlar hakkında bize bir haber vermenize gerek yok\" dediler. Ancak Kureyş'in akıllı ve tecrübelileri: \"Duyduklarını söyle bakalım\" dediler. O da \"Şöyle şöyle diyor\" diyerek Hz. Nebi'in sözünü onlara aktardı. Bunun üzerine Urve İbn Mesud es-Sakafi: \"Kavmim!\" dedi, \"Siz beni baba gibi sevmez misiniz?\" \"Elbette\" dediler. \"Ben sizin iyiliğinizi isteyen oğlunuz yerinde değil miyim?\" dedi. \"Elbette\" dediler. \"(Görüşümü söylersem) beni suçlar mısınız?\" dedi. \"Hayır\" dediler. \"Bilmez misiniz ki ben Ukazlıları savaşa davet etmiştim de onlar katılmaktan kaçınmışlardı. Ben de ailemi, çocuklarımı ve sözümü tutanları alıp sizin yanınıza gelmiştirn\" dedi. \"Bilmez olur muyuz?\" dediler. \"Bu adam size güzel bir öneri sunuyor. Dediğini kabul edin ve bana müsaade edin de onun yanına bir gideyim\" dedi. \"Var git\" dediler. (Gitti ve) Hz. Nebi'le konuşmaya başladı. Nebi Sallallahu Aleyhi ve Sellem Büdeyl'e söylediğine yaklaşık şeyleri ona da söyledi. O zaman Urve: \"Muhammed!\" dedi, \"Diyelim ki kavminin kökünü kazıdın. Araplardan hiç kimsenin kavminin kökünü kazıdığını duydun mu? Şayet diğeri olursan ki Allah'a yemin ederim ben burada tanıdık yüzler göremiyorum. Kaçacak ve seni ortalık yerde bırakacak kalabalıklar görüyorum\" dedi. Ebu Bekir, kendini tutamayarak \"lat'ın bilmem neresini somurasıca! Biz hiç kaçar da onu ortalık yerde bırakır mıyız?\" deyiverdi. Urve, \"Bunu söyleyen de kim!\" dedi. \"Ebu Bekir\" dediler. Urve \"Şayet sana minnet borçlu olduğum iyiliğin olmayaydı senin cevabını verirdim\" dedi ve Hz. Nebi'le konuşmaya devam etti. Bir şey söyledikçe sakalını tutuyordu. Muğire İbn Şu'be de, kılıcı elinde ve başında miğfer Hz. Nebi'in yanı başında duruyordu. Urve, elini Nebi (Sallallahu aleyhi ve Sellem)'in sakalına uzattıkça Muğire kılıcın kınını onun eline vurarak \"Elini Allah Resulü'nün sakalından çek\" diyordu. Urve başını kaldırarak \"Bu da kim?\" dedi. \"Muğire İbn Şu'be\" dediler. Urve \"Seni gaddar!\" dedi, \"Başın dara düştüğünde sana yardım eden ben değil miydim?\" (Muğire, Müslüman olmadan önce bir toplulukla birlikte yolculuk etmiş ve onları öldürerek mallarını almıştı. Sonra da gelip Müslüman olmuştu. Nebi Sallallahu Aleyhi ve Sellem ona \"Müslümanlığını kabul ederim ama borcun için yapacağım bir şey yok\" buyurmuştu.) Sonra Urve, Hz. Nebi'in arkadaşlarını gözüyle şöyle bir süzdü. Allah'a yemin olsun ki Nebi (Sallallahu aleyhi ve Sellem) tükürse tükürüğü onlardan birinin eline düşüyor, o da onu yüzüne ve derisine sürüyordu. Bir şey yapmalarını emretse hemencecik yapıveriyorlardı. Abdest alsa abdest suyu için birbiriyle neredeyse kavgaya tutuşuyorlardı. Onun yanında konuştuklarında seslerini kısıyorlardı ve O'na duydukları saygıdan dolayı yüzüne bakamıyorlardı. Urve, arkadaşlarının yanına döndü ve \"Ey kavmim!\" dedi, \"Bir çok kralın yanında elçi olarak bulundum, Kayser'in, Kisra'nın ve Necaşi'nin yanında bulundum. Ama Allah'a yemin olsun ki, Muhammed'in arkadaşlarının Muhammed'i yücelttiği gibi, hiçbir hükümdarın kendi adamlarından böylesine saygı gördüğünü ve yüceltildiğini görmedim. Allah'a yemin ederim ki, Muhammed tükürse tükürüğü onlardan birinin eline düşüyor ve onu yüzüne ve derisine sürüyor. Onlara bir emir verdi mi derhal yapıyorlar. Abdest aldığı zaman abdest suyu için neredeyse birbirini çiğneyecek oluyorlar. Onun yanında konuşurlarken seslerini kısıyorlar ve O'na duydukları saygıdan dolayı yüzüne bakamıyorlar. O size güzel bir anlaşma önermiş. Bana kalırsa onun bu teklifini kabul edin.\" Kinane oğullarından biri \"Müsaade edin de ben de gidip bir göreyirn\" dedi. \"Git bakalım\" dediler. Hz. Nebi'e ve arkadaşlarına gözükünce Nebi (Sallallahu aleyhi ve Sellem) \"Bu falanca kişidir. Bunun kavmi kurbanlık deveye saygı duyar. Ona şu deveyi gönderin\" buyurdu. Deve gönderildi ve insanlar onu telbiyelerle karşıladılar. Adam bunu görünce \"Subhanallah, Allah Allah!\" dedi, \"Bunların Beytullah'tan alıkonulması doğru değiL.\" Arkadaşlarının yanına dönünce \"Develerin kurban edilmek için işaretlendiğini gördüm. Ben bunların Beytullah'tan alıkonulmasını uygun bulmuyorum\" dedi. Aralarından Mikrez İbn Hafs adında bir adam ayağa kalkarak \"Bana da müsaade edin. Bir de gidip ben göreyirn\" dedi. \"Haydi, sen de git\" dediler. Adam onlara gözükünce Hz. Nebi (Sallallahu aleyhi ve Sellem) \"Bu Mikrez. İşe yaramaz biridir\" dedi. Adam Hz. Nebi'le konuşmaya başladı. Onlar konuşurlarken Süheyl İbn Amr çıkageldi. Süheyl gelince Hz. Nebi Sallallahu Aleyhi ve Sellem \"İşiniz kolaylaştı\" buyurdu. Zührı'nin rivayetine göre \"Süheyl gelince \"Gelin aramızda bir barış anlaşması imzalayalım\" dedi.\" Bunun üzerine Hz. Nebi (Sallallahu aleyhi ve Sellem) yazıcıyı çağırdı ve \"Bismillahirrahmanirrahim yaz\" dedi. Süheyl \"Allah'a yemin olsun ki, ben Rahman'ın ne olduğunu bilmem. Bunun yerine, bizim yazdığımız gibi Bismikellahümme! (Allahım! Senin adınla) yaz\" dedi. Bunun üzerine Müslümanlar \"Allah'a yemin ederiz ki biz \"Bismillahirrahmanirrahim'den başka bir şey yazmayız\" dediler. Hz. Nebi \"Öyle olsun, Bismikellahümme! yaz\" buyurdu. Sonra Hz. Nebi Sallallahu Aleyhi ve Sellem \"Bu, Allah'ın Resulü Muhammed'in anlaşmasıdır\" buyurdu. Süheyl, \"Allah'a yemin olsun ki, biz senin Allah'ın Resulü olduğunu bileydik seni Beytullah'tan alıkoymaz ve seninle savaşmazdık. Sen bunun yerine Abdullah'ın oğlu Muhammed, yazdır\" dedi. Hz. Nebi Sallallahu Aleyhi ve Sellem \"Allah'a yeminle söylüyorum ki ben Allah'ın Resulü'yüm. Siz yalanlasanız da\" buyurdu ve yazıcıya \"Abdullah'ın oğlu Muhammed\" yazmasını emretti. Zührı'nin şöyle dediği kaydedilir: Hz. Nebi'in onların bu isteklerini kabul etmesi, \"Canım elinde olana yemin ederim ki, Allah'ın haramlarını yücelttikleri her ne isterlerse onlara vereceğim\" buyurmuş olmasından dolayıdır. Nebi Sallallahu Aleyhi ve Sellem Süheyl'e: \"Beytullah'ı tavaf etmemize izin vermeniz şartıyla\" buyurdu. Süheyl \"Allah'a yemin ederim ki, Arapların bizim baskına uğradığımızı konuşmaları doğru olmaz. Bu ancak gelecek yıl olabilir\" dedi. Bu da böyle yazıldı. Süheyl, \"Bizden biri sana gelirse, senin dininden dahi olsa onu bize iade edeceksin\" dedi. Müslümanlar \"Allah Allah! Müslüman olup gelen kişi müşriklere nasıl iade edilir!\" dediler. Tam bu sırada Ebu Cendel İbn Süheyl İbn Amr ayağındaki bukağılarla kuş gibi sekerek geliverdi. Mekke'nin aşağısından çıkmış ve kendini Müslümanların kucağına atıvermişti. Süheyl \"İşte Muhammed!\" dedi, \"Bize iade etmeni istediğim ilk kişi bu.\" Nebi Sallallahu Aleyhi ve Sellem \"Biz anlaşmayı henüz sonuçlandırmadık\" buyurdu. Süheyl \"O taktirde seninle kesinlikle anlaşamam\" dedi. Nebi Sallallahu Aleyhi ve Sellem \"Buna benim için izin ver\" buyurdu. Süheyl \"Allah'a yemin olsun ki buna izin veremem\" dedi. Hz. Nebi \"Hayır, bunu yapabilirsin\" buyurdu. Süheyl\"A1lah'a yemin olsun ki yapamam\" dedi. Mikrez, \"Hayır, biz buna senin için izin veriyoruz\" dedi. Ebu Cendel, \"Ey Müslümanlar!\" dedi, \"Müslüman olup gelmişim. Yine müşriklerin eline mi bırakılacağım. Ne halde olduğumu görmüyor musunuz?\" dedi. Ebu Cendel'e Allah için ne işkenceler etmişlerdi! Ömer İbnü'I-Hattab bu sahneyi şöyle anlatıyor: Hz. Nebi'in yanına geldim ve \"Sen Allah'ın Nebi'i değil misin?\" dedim. \"Elbette\" buyurdu. \"Biz hak yolda, düşmanlarımız batıl yolda değil mi?\" dedim. \"Elbette\" buyurdu. \"Öyleyse dinimizi niye böyle alçaltıyoruz?\" dedim. \"Ben Allah'ın Resulü'yüm ve asla O'na karşı çıkacak değilim. O bana yardım edecektir\" buyurdu. \"Bizim Beytullah'a gelip onu tavaf edeceğimizi söylemiyor muydun?\" dedim. \"Elbette. Ama ben sana bu yıl geleceğiz, demiş miydim?\" buyurdu. \"Hayır\" dedim. \"(Yinesöylüyorum), Sen Beytullah'a gelecek ve onu tavaf edeceksin\" buyurdu. Sonra Ebu Bekir'in yanına gittim ve \"Ebu Bekir! Bu, Allah'ın Nebi'i değil mi?\" dedim. \"Elbette, öyle\" dedi. \"Biz hak yolda, düşmanlarımız batıl yolda değil mi?\" dedim. \"Elbette, öyle\" dedi. \"Öyleyse biz dinimizi niye böyle alçaltıyoruz\" dedim. Bunun üzerine Ebu Bekir \"Yahu!\" dedi, \"O Allah'ın Nebiidir. Ona asla karşı çıkmaz. Allah Ona yardım edecektir. Sen onun eteğine tutun. (Gerisini merak etme) Allah'a yemin ederim ki, O hak yoldadır.\" \"Bize Beytullah'a gelip onu tavaf edeceğimizi söylemiyor muydu?\" dedim. \"Sana bu yıl geleceğini söyledi mi?\" dedi. \"Hayır\" dedim. \"(Kuşkun olmasın), Sen Beytullah'a gelecek ve onu tavaf edeceksin\" dedi. Sonra ben bu yaptığımın bağışlanması için ne ibadetler ettim! Anlaşmaya konu olan yazı metnini bitirdikten sonra Allah Resulü (Sallallahu aleyhi ve Sellem) ashabına \"Kalkıp kurban kesin ve saçlarınızı tıraş edin\" buyurdu. Allah'a yemin ederim ki, onlardan tek bir kişi bile yerinden kalkmadı. Nebi Sallallahu Aleyhi ve Sellem bu sözünü tam üç kez tekrarladı. Hiç kimse yerinden kalkmayınca Hz. Nebi (Sallallahu aleyhi ve Sellem) Ümmü Seleme'nin yanına girip olanları ona anlattı. Ümmü Seleme, \"Ey Allah'ın Nebii! Bunu gerçekten istiyor musun? Dışarı çık ve kurbanını kesip berberini çağırarak saçını tıraş ettirinceye kadar kimseyle konuşma\" dedi. Bunun üzerine Hz. Nebi (Sallallahu aleyhi ve Sellem) dışarı çıktı ve bunları yapıncaya kadar kimseyle konuşmadı. Kurbanını kesip saçını tıraş ettirdi. İnsanlar onu görünce kalkıp kurbanlarını kestiler ve birbirinin saçlarını kestiler. Üzüntüden neredeyse birbirini çiğneyeceklerdi. Sonra mümin kadınlar geldi ve Allah Teala, \"Ey iman edenler! Mü'min kadınlar size geldiği zaman onları imtihan edin ... \" [Mümtehine 10] ayetini indirdi. Ömer İbnü'I-Hattab, o gün müşrikken evli olduğu iki hanımını boşadı. Onlardan biriyle Muaviye İbn Ebu Süfyan; diğeriyle de Safvan İbn Ümeyye evlendi. Sonra Nebi Sallallahu Aleyhi ve Sellem, Medine'ye döndü. Ardından Kureyşten Ebu Basir adında bir kişi Müslüman olarak geldi. Kureyşliler onu istemek için iki kişiyi Medine'ye gönderdiler. Adamlar \"Bize verdiğin sözü hatırla\" dediler. Bunun üzerine Nebi Sallallahu Aleyhi ve Sellem Ebu Basir'i onlara teslim etti. Onu yanlarına alıp yola koyuldular: Zülhuleyfe'ye vardıklarında kendilerine ait bir hurmalıktan yemek için konaklamışlardı. Ebu Basir, adamlardan birine\" Senin kılıcın bayağı keskin galiba\" dedi. Diğeri kılıcı kınından çekerek \"Evet, Allah'a yemin olsun ki çok keskindir. Ben bunu nice defalar birilerinde denedim\" dedi. Ebu Basir \"Hele ver bir bakayım\" dedi. Adam kılıcını onun eline verdi. Ebu Basir kılıcı aldığı gibi adamın boynunu vurdu ve adam oracıkta buz kesiliverdi. Öteki de kaçıp Medine'ye gitti. Koşarak mescide girdi. Allah Resulü sallallahu aleyhi ve sellem onu görünce \"Bu korkunç bir şey görmüş\" buyurdu. Nebi Sallallahu Aleyhi ve Sellem'in yanına gelince \"Allah'a yemin ederim ki arkadaşım öldürüldü. Ben de öldürüleceğim\" dedi. Ebu Basir gelerek \"Ey Allah'ın Nebisi! Allah senin sözünü tutmanı sağladı. Beni onlara verdin. Sonra Allah beni onların elinden kurtardı\" dedi. Nebi Sallallahu Aleyhi ve Sellem \"Vay be bu yaman biri! Savaş başlatan adam. Bir de destekçisi olsa.\" buyurdu. Ebu Basir O'nun bu sözünü duyunca kendisini onlara iade edeceğini anladı ve çıkıp Seyfülbahr denilen yere giderek yerleşti. Ebu Cendel İbn Süheyl de onların elinden kaçarak Ebu Basir'e katıldı. Artık Kureyş'ten kim Müslüman olup çıksa Ebu Basır'e katılıyordu. Böylelikle onlar büyük bir grup oluşturdular. Kureyşlilerin Şama gidecek bir kervanlarının haberini aldıklarında önünü kesip kervandakileri öldürüyor ve mallarını alıyordular. Bunun üzerine Kureyş Hz. Nebi'e \"Allah aşkına şunlara haber gönder de kim sana gelirse güvende olsun\" diye haber yolladılar. Gerçekten Hz. Nebi Sallallahu Aleyhi ve Sellem onlara birini gönderdi ve Allah (c.c.) \"O sizi onlara karşı muzaffer kıldıktan sonra, Mekke'nin içinde onların ellerini sizden, sizin ellerinizi de onlardan çekendir. Allah yaptıklarınızı görendir. Onlar, inkar eden ve sizin Mescid-i Haram'! ziyaretinizi ve bekletilen kurbanlarınızrn yerlerine ulaşmasını engelleyenlerdir ... O zaman inkar edenler, kalplerine taassubu, cahiliye taassubunu yerleştirmişlerdi.\" [feth 24-26] ayetlerini indirdi. Onların taassubu Hz. Nebi'in gerçek Nebi olduğunu itiraf etmemeleri, Bismillahirrahmanirrahim'i tanımamaları ve Müslümanların Beytullah'ı tavaf etmelerine engel olmalarıydl",
			"grades": [],
			"reference": {
				"book": 54,
				"hadith": 19
			}
		}
	]
}